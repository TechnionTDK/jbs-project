{
	"subjects": [{
		"uri": "jbr:seferhamitzvot-1-23",
		"type": "jbo:MitzvatAse",
		"title": "מצוה כג",
		"text": "היא שנצטוו הלוים בה לבד לעבוד במקדש בעבודות ידועות כמו נעילת השערים ואמירה השיר בעת הקרבן והוא אמרו יתעלה ויתברך שמו (במדבר יח-כג) ''ועבד הלוי''. ולשון ספרי שומע אני אם רצה יעבוד ואם לא רצה לא יעבוד, תלמוד לומר (במדבר יח-כג) ''ועבד הלוי'' בעל כרחו כלומר שהוא צווי חובה המוטל עליו בהכרח, וזהו עבודת הלוים. וכבר התבאר במקומות מתמיד וממדות ונתבאר גם כן בפרק שני דערכין (גמרא ערכין יא-א) שהשיר לא יאמרוהו זולתי הלוים. וכבר נכפל זה הצווי בזאת המצוה בלשון אחר והוא אמרו (דברים יח-ז) ''ושרת בשם ה' אלהיו ככל אחיו הלוים'' ואמר בשני מערכין (גמרא ערכין יא-א) אי זהו שרות שהוא בשם ה' הוי אומר זו שירה. (ויקח קרח, כלי בית המקדש פרק ג'):"
	}, {
		"uri": "jbr:seferhamitzvot-1-24",
		"type": "jbo:MitzvatAse",
		"title": "מצוה כד",
		"text": "היא שצוה הכהנים לרחוץ ידיהם ורגליהם כל זמן שיצטרכו להכנס בהיכל ולעבוד עבודה, וזו היא קדוש ידים ורגלים, והוא אמרו יתעלה (שמות ל-יט) ''ורחצו אהרן ובניו ממנו את ידיהם ואת רגליהם'' (שמות ל-כ) ''בבאם אל אהל מועד''. ומצות עשה זו יתחייב העובר עליה מיתה בידי שמים, רוצה לומר שכהן ששמש במקדש בלא קדוש ידים ורגלים חייב מיתה בידי שמים והוא אמרו יתברך שמו (שמות ל-כ) ''ירחצו מים ולא ימותו''. וכבר נתבארו משפטי מצוה זו בשלמות בשני מזבחים. (כי תשא, הלכות ביאת המקדש פרק ח'):"
	}]
}