{
	"subjects": [{
		"uri": "jbr:seferhamitzvot-1-29",
		"type": "jbo:MitzvatAse",
		"title": "מצוה כט",
		"text": "היא שצונו להבעיר אש על המזבח בכל יום תמיד. והוא אמרו יתעלה (ויקרא ו-ו) ''אש תמיד תוקד על המזבח'', וזה לא יתכן אלא במה שצוה בהתמדת שום האש על העצים בבקר ובין הערבים. כמו שנתבאר בשני של יומא ובמסכת תמיד. ובבאור אמרו אע''פ שהאש יורדת מן השמים מצוה להביא מן ההדיוט. וכבר התבארו דיני מצוה זו ביומא ותמיד, רוצה לומר מצות מערכת האש אשר יעשו בכל יום במזבח. (צו את אהרן, עבודה תמידין ומוספין פרק ב'):"
	}, {
		"uri": "jbr:seferhamitzvot-1-30",
		"type": "jbo:MitzvatAse",
		"title": "מצוה ל",
		"text": "היא שנצטוו הכהנים להסיר הדשן בכל יום מעל גבי המזבח, והיא הנקראת תרומת הדשן, והוא אמרו יתברך שמו (ויקרא ו-ג) ''ולבש הכהן מדו בד'' (ויקרא ו-ג) ''והרים את הדשן''. וכבר התבארו דיני מצוה זו בתמיד ובכפורים. (צו, תמידין ומוספין פרק ב'):"
	}]
}